## 理论根据

>子贡问曰：“何如斯可谓之士矣？”子曰：“行己有耻，使于四方不辱君命，可谓士矣。”
>
>曰：“敢问其次。”曰：“宗族称孝焉，乡党称弟焉。”
>
>曰：“敢问其次。”曰：“言必信，行必果，踁踁然小人哉！抑亦可以为次矣。”

>子贡曰：“如有博施于民而能济众，何如？可谓仁乎？”
>
>子曰：“何事于仁，必也圣乎！尧、舜其犹病诸！
>
>夫仁者，己欲立而立人，己欲达而达人。能近取譬，可谓仁之方也已。”

>子路问君子，子曰：“修己以敬。”
>
>曰：“如斯而已乎？”曰：“修己以安人。”
>
>曰：“如斯而已乎？”曰：“修己以安百姓。修己以安百姓，尧、舜其犹病诸！”



